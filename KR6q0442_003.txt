#-*- mode: mandoku-view; -*-
#+DATE: 2015-08-30 21:52:10.852504
#+TITLE: 天王水鑑海和尚住金粟語錄
#+PROPERTY: CBETA_ID J29nB232
#+PROPERTY: ID KR6q0442
#+PROPERTY: SOURCE Jiaxing Canon Vol. 29, No. B232
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0442_J_003-0318b> 
#+PROPERTY: JUAN 3

 天王水鑑海和尚住金粟語錄卷三¶
嗣法門人居士黃明震楊耀祖等編¶

記¶

查給諫夢記¶

人生於世一夢也何夢中又有夢耶夫夢者幻化不¶
實之謂也何遇而靈驗往往先知豈弘闡祖道事屬¶
非常山川召呼神龍有以曉人耶是以安樂公報瑤¶
田之夢即菴于雲居祇一粥之緣潭龍王奉金匙之¶
食元叟于徑山有一十八載之住祖庭待人振起先¶
業爰自豫有定數豈與尋常泛泛住持者之來哉丙¶
辰秋虎林方伯李公以金粟之席數年住持不得其¶
人頹然傾廢舉余輓回說法即下檄嘉興尹海鹽令¶
敦延海鹽給諫查公王望一夜夢于萬頃波中涌出¶
一圓古鏡約有數百億萬斤初起似有黑氣漸而升¶
高光明照耀天地一色而空中有神呼公出手扶持¶
公竭力支撐忽而覺司門者乃傳府公有函至發讀¶
則知請余公曰異哉疇昔之夢乃師字也繇是遍告¶
當事與諸同人曰吾素倔強獨知之有儒至如諸方¶
尊宿從未接見今金粟之請水師也吾非改前轍從¶
事其道吾視吾夢蓋與水師有一段因緣遂躍然而¶
起率諸紳迎余入院第金粟荒涼之甚僧規殆盡居¶
民承閒侵擾及余至一番清理整頓方復舊觀雖怨¶
誹繼起賴公之杵可伏住三秋辭退公仍迎余出院¶
復謂余言曰吾昔夢可足徵矣師前以革弊之故招¶
細人萋菲豈古鏡初升黑氣之障乎吾力維持豈神¶
呼出手扶特乎此二事不足為奇所奇者數百億萬¶
之古鏡而能飛騰上升吾謂師非凡器也且愈升而¶
愈明吾謂師至高明而道中庸也是以丐師一言為¶
吾記之余曰某固陋無似之夫何敢當為應夢之人¶
或神龍使公知儒釋為不二大道如虛空虛空豈有
<pb:KR6q0442_J_003-0318c>¶
分別隔礙哉公唯唯遂為記。¶

儀真地藏禪寺重興記¶

地藏寺重興落成矣請記於諸名公諸公咸謂余知¶
文義識道理當自記庶鬼神呵護使事傳而不朽余¶
應之曰嗚呼天下豈有不朽之事哉同泰之宮非不¶
固矣至今化為烽燧永寧之塔非不堅矣亦乃遷於¶
谷王且蒙莊有曰藏舟於壑藏山於澤謂之固矣然¶
而夜半有力者負之而走昧者不知也蓋世人不知¶
造物之機達生之理徒守形蹟之久長不亦謬而且¶
惑乎故吾聖人於無常幻化之中指出真常不滅之¶
道使人人知白雲有變青山不老春夢喚回覺性恒¶
在然而欲資明斯道必乃藉其勝場勝場不立曷以¶
闡之譬如人之心性寄於一身離身無以見乎心性¶
夫心性者道也人身者場也由此觀之無場不能顯¶
發乎斯道是以天下寺廟乃聖人出世開道之勝場¶
也歷代王臣賢士莫不竭其力為金湯焉至如兇頑¶
不肖之人望其塔廟聞其梵音莫不敬信之心生焉¶
為其聖人窮精極神開覺斯民者如此而人傾誠荷¶
感知有由來亦如此也儀真地藏寺考邑志刱立於¶
宋建炎間淮海肇禪師至明太祖洪武十三年敕建¶
為地藏禪寺賜主僧號曰文彬歲以崑山衛糧屬寺¶
所需至成祖遷北平厥糧寢僧徒散寺散漸廢嘉靖¶
二十八年後軍王公汝立重修天啟二年中翰汪公¶
鑣又修迨　國朝順治庚寅操江李公棲凰再修然¶
興修至再多是補偏葺壞而已康熙壬寅寺僧松石¶
見寺漸至剝蝕不勝興嗟遂持幣牘走楚力延於余¶
謂余重闢荊南天王有合叢林規度且四朝煙沒之¶
天王又在狼窩虎穴之場中計日而就故殷殷懇請¶
余憐其誠慨然而來至乙巳因事仍返轍江陵庚戌¶
念功業未成再鼓鑾江之棹辛亥乃得新安許君繼
<pb:KR6q0442_J_003-0319a>¶
先毅然荷肩重建萬佛大閣并嚴飾毘盧大悲萬佛¶
等像而供具悉備幢幡飄颻樓閣門開光射諸天矣¶
然寺繼此而振興實許君引導之力明年王君春宇¶
重修大雄之殿是年劉君燿宇重建地藏寶殿又明¶
年參戎吳公介臣鳩鹺使王公興周運副何公調之¶
暨劉德鎮等重修山門仍新金剛之像而應供之堂¶
香積之廚久廢余攃其址而新之以為叢林輔翼一¶
時叢林煇映不減洪武敕建無恙時且此寺建自宋¶
及今幾五百餘年禪燈不照斯道罔聞甲乙相傳十¶
方靡屬嗟乎如此寧不徒有其場孤負山靈哉今余¶
承乏茲山建立滹沱宗旨遂拈棒喝聊作指南況賢¶
宰官士大夫輩有外護干城者有登堂倡和厥道者¶
咸是一時氣運浸昌非敢曰人能弘道且古有曰盛¶
乃衰之兆也吾甚懼之唯望後來主是席者力而輓¶
之庶聖人說法有場而斯民之覺性亦乃恆明則余¶
與修建諸公之心均不朽矣。¶

尺牘¶

復棲賢大師¶

吾門有十科有善說法者解空者神通者多聞等者¶
所謂十大弟子各有一能要求兼而全者莫如吾佛¶
故號曰能仁儒門亦有四科有德行者言語者政事¶
者文學者亦謂十大弟子各長一端要求兼而全者¶
莫如尼山故號曰至聖又如人之子弟有起家者刱¶
業者守成者蕩廢者要求繼志述事纘緒鴻業為人¶
百年天下之基者莫如武王嗚呼吾祖庭吾法道亦¶
未嘗不望如武王之為人之興隆也棲賢法席先人¶
興建唱道之區亦天童徑山法流燈照之所我肯忘¶
於祖宗之地廢同腐艸坐視而不念及之耶即吾弟¶
值此落莫不寧之秋雖則不能興修振舉且有志不¶
令蕩廢而能守成之此為弟子者一能矣若蒙者退
<pb:KR6q0442_J_003-0319b>¶
鼓久打年來已完地藏樓臺殿閣之功亦覓得恆產¶
幾畝免令終朝乞食或鼾鼾睡到日三竿試問兒童¶
是何時此我勇退之一能也然吾弟當體先人志堅¶
意住守庶忠臣孝子而名充矣但未知何時入楚登¶
祖堂與諸弟一共話也悵悵。¶

復陸侍御鶴田¶

門下所舉　世祖皇帝被圓照一拳甚有悟處乃判¶
曰正是一拳擊碎五鳳樓門下可謂知言也即今當¶
湖有一戲珠樓貧道思欲一拳擊碎第未知此樓還¶
受此拳否雖則臨河不可賣水然亦可使波瀾蕩漾¶
平興三尺則五鳳戲珠能不突出天外哉而圓照金¶
粟又豈不為執鞭之人哉呵呵區區寱語奚足舉似。¶

又¶

聞湖珠樓久之今為親面果然八面玲瓏清風襲人¶
貧道欲彩插當頭華鋪錦上所以一拳拳碎此珠樓¶
一踢踢翻當湖水大家出手展家風雲峰雲峰何以¶
已門下又云借貧道四大作珠樓一拳何處下手貧¶
道四大是珠樓皮袋一靈光不收拳短打人都不著¶
不如自打見風流堪笑了元枝外節輸人玉帶當機¶
籌雖然古德有曰盡大地無寸土不知此樓安立何¶
處者裏不會貧道一拳盡大地都要打碎又況此樓¶
不在大地中而受此拳耶今問門下四大本空如何¶
作得珠樓者裏道得十成也贈一領雲山衲衣其若¶
沉吟將雲峰華園輸我退寓。¶

復楊進士慈菴¶

來諭左右底生死大事總要貧道了卻今說箇喻子¶
以明斯事譬如貧道是箇楊太醫左右是箇簡親王¶
王有病命醫太醫無有不竭其力用其心者唯王但¶
覓方之多藥之廣又不恆服亦不善服又不忌口亦¶
不忌身或見少效又去食東家湯西家散是以藥亦
<pb:KR6q0442_J_003-0319c>¶
雜病亦亂如此欲求病瘳身安不亦難乎且總歸之¶
太醫手段不高嗟乎太醫亦無可奈何今願王乃識¶
醫者意也須知有病自家醫勿求方多藥廣然不須¶
一粒可以回生是以真實告之曰參則真參悟須實¶
悟。¶

又¶

尊翰云舉筆落文字開口成雙橛既舉筆開口都不¶
是又去支離講解耶先德有言依他作解障自悟門¶
今之直下不能脫手者過在胸中有如許集物譬如¶
古鏡不明乃因面上有垢若去其垢鏡自明矣況又¶
集其塵垢欲求其明豈可得乎左右察之以為何如。¶

又¶

人之生於世也不可一日無飲食苟缺之則思念之¶
心不能須臾忘也且資身小事尚須臾不忘況立吾¶
人之大事者何可須臾忘之苟不須臾相忘道在是¶
矣。¶

簡查都諫王望¶

恭惟台臺足下儒門柱石釋氏金湯具清白眼而持¶
世開佛祖胸以護僧德澤萬品東南一人此諸方所¶
仰重非不肖海之私言也茲維先師翁費隱容和尚¶
示寂辛丑春火浴後舍利無算齒牙俱不壞諸弟子¶
分布舍利閩楚浙四山建塔金粟即其一也金粟舍¶
利塔上一十七年無銘而舍利光明闇然不彰今海¶
不揣顓愚謹撰行狀一冊懇求台臺董狐之手布施¶
一銘放出舍利光明照天照地垂鎮金山千秋瞻仰¶
伏冀大悲不吝欣然賜允祖庭幸甚不肖幸甚。¶

與許檀越頤民嵩期伯仲¶

昔韓昌黎為絳州刺史馬彙作行狀曰司徒公之薨¶
也刺史刺臂血書佛經期以報德又曰居喪有過人¶
行是以掇其大者書之然則吾人一身絲毫不可相
<pb:KR6q0442_J_003-0320a>¶
犯況其欲刺而出血耶蓋誠明之性發於至極之用¶
故無所吝惜也賢伯仲連月為終天莫報之德昦天¶
罔極之思悴形勞神不無苦矣雖是人子本分哀情¶
似亦過之益見誠明之性發於至極之用也雖未刺¶
血書經七七日內經聲琅琅梵唄鏗鏗投誠運悲聖¶
真感格令先君藉此已逍遙樂國矣如此寧不勝其¶
刺血書經者蓋在一誠而感不在形跡異同為孝賢¶
伯仲誠明之行可謂達孝矣山僧貧道不能光大孝¶
幕唯其言而闡揚之伏冀照察不一。¶

與許邑侯酉山¶

昨在貴署所論無極等說蓋素聞左右振鐸海昌弘¶
宣聖學茲以楊子丕顯因為良晤不意一言挫服遂¶
欲歸余為師余則何以當師哉唯芻蕘不禁總恃哲¶
人無我君子同風所論更有未盡者今筆之簡端再¶
陳青覽聖人曰天命之謂性此天者謂何天耶若蒼¶
蒼之天虛無浩杳芒乎無知何能賦吾人之性殊不¶
知此天者乃吾人之本源無極之正體也一貫之宗¶
不出於此無隱之道豈外是乎然吾人終日戴此天¶
履此地施為種種弄巧百端竟不知此天寧不惜哉¶
所以立吾人之性號召萬物主盟乾坤而靈靈蕩蕩¶
無有盡藏至如率性之謂道修道之謂教乃是太極¶
邊事亦是粗蹟茲故不論又左右云人之視聽異於¶
禽獸者以其非理勿視非理勿聽而禽獸雖有視聽¶
則不知其視聽之所以左右可謂見道之淵源察物¶
之真情者矣然人之視聽非止異於此人之眼見色¶
能分青黃赤白黑耳聽聲能辨宮商角徵羽而頭頭¶
洞徹物物了明然則禽獸何能爾焉既是頭頭物物¶
有如此明白是乃伊誰之力又伊誰使之而靈通變¶
化耶陽明不曰吾人有良知吾人有良能分色之深¶
淺辨音之清濁詎非此良知良能乎若協於一體布
<pb:KR6q0442_J_003-0320b>¶
於四肢八面玲瓏千手難敵矣且禽獸之視聽在無¶
極之初未嘗不與人同奈何展轉蒙昧是乃異於人¶
也又明德之體任亙萬古今而本體光明閃灼毫無¶
變異雖吾人為物欲所染用明而明一旦光明洞燭¶
究竟與明德本體全無有損益蓋明德之體活活鱍¶
鱍散之則為萬事斂之則一物不存是何物而能損¶
益此明德哉。¶

象贊¶

天童悟金粟容棲賢敬三世祖圖¶

天童崛起金粟親傳棲賢承統瓜瓞綿綿滹沱派遠¶
兮波翻大地東山苗裔兮華發爭妍信源流之有自¶
果發用而多玄實本大以葉茂始裕後而光前播宗¶
風兮人天仰止得路而還驅邪見兮法門正大不致¶
以顛太白嶙峋兮巍巍乎獨振寰中金山勢迥兮氣¶
吞雲漢孰可比肩郢陽月皎兮娟娟乎夜映晴川祖¶
翁父子誇雄傑道標垂示萬斯年。¶

天童金粟棲賢師并楊公五世圖¶

不是賓主四人亦非君臣五位等閒坐在一處說道¶
山西是吾祖發祥之地豈可忘之西河弄獅子乃昭¶
祖之家也滹沱施棒喝乃玄祖之家也茲以楊公描¶
歸山西所謂祖父從來不出門歸家盡是兒孫事楊¶
公汝何幸亦入此隊中豈大年重來輓吾道將墜地¶
耶。¶

康僧¶

金陵為吳主求舍利長干之塔實師初立南海岸上¶
施茶湯金粟之席為師始興願大悲深幾萬里迢迢¶
來自康居國雖非達摩傳心印澤惠叢林稱聖僧。¶

五聖¶

廓然云無誰識有五靈通顯赫山門力輔現偉衣冠¶
者五人入寺書箋藏經至今金粟珍惜稱為奇觀我
<pb:KR6q0442_J_003-0320c>¶
住此山親試驗卜筮如在掌中看靈從何來聖何起¶
一點丹心徹夜寒。¶

自贊¶

者箇漢無可比福不及中峰慧難方玅喜二十年來¶
跨大步齷齪之聲無所取興天王住金粟赤手平空¶
喧宇宙楚禪楚禪有何云當家種艸天然骨。¶

又(雲澤旵侍者請)¶

參禪不過明理讀書不過知義理義之道學者通之¶
何故自謂天上天下唯汝獨尊是以居楚人謂汝為¶
楚狂居吳人謂汝性大此何謂耶咄鷽鳩奚識老鵬¶
之舉哉。¶

雜著¶

壽慈菴楊進士五十序¶

天下有大壽歷而千古繩然相繼不曰道則曰德道¶
之於世不摩堯舜至今尚在德之於世不易周孔萬¶
古恆聞苟不以道德為壽縱身延千年滅而無聞亦¶
為夭矣何名為壽乎夫道德也者豈易言哉請試論¶
之本出乎無言無言豈謂無言焉出乎機入乎機而¶
無蹟也亦無始也是以劫窮世盡渠乃不知蓋渠無¶
國土亦無聲臭風寒暑溼之不及喜怒哀樂之不聞¶
況能覆載天地刻雕眾形長于上古澤及萬世而造¶
于吾人者又何終窮哉然而朝菌不知晦朔蟪蛄不¶
知春秋唯至聖者知之慈菴楊君今歲桂月五旬大¶
壽繇是進之以道德之說為君祝唯道德之于君者¶
君得之矣君何以為得焉曰問之沙翁沙翁曰當問¶
自己自己不知問之蒲團蒲團不知問之踊猛踊猛¶
不知問之豁然豁然曰在是矣其是以為壽者又何¶
有終古者哉。¶

題莊翰林觀音畫象¶

圓通秀謂黃山谷曰汝以豔語動天下人淫心不止
<pb:KR6q0442_J_003-0321a>¶
馬腹正恐生泥犁耳山谷由此而懼茲澹菴以翰林¶
之學不施於無用之處顓畫觀音大士法象一藏使¶
天下人瞻之仰之寧非山谷懼而改作耶雖然大士¶
無相隨類現身眾生沒在諸苦睹此有以拯拔此又¶
澹菴濟世之一端也有心者其宜審之。¶

題真如寺募冊¶

鹽之城南四十里有寺曰真如在崇山峻嶺茂林修¶
竹間傳聞建立於吳晉時為浙西一大名剎奈歲月¶
侵久風雨飄颻瓊樓玉殿鄰于瓦礫金容象好盡被¶
雲封嗟乎山之不靈有若斯耶茲智上人向余乞言¶
以勸鹽之樂善君子一解錦囊以襄厥事即名山佛¶
國頓見光煇矣其若泥多佛大之說又何須區區而¶
再告焉丁巳午日金粟寓人題於天寧寺之千佛閣¶
下。¶

祭雲澤旵侍者文¶

康熙十七年十月朔五日旵歿三朝金粟寓人謹治¶
以時羞之奠告汝旵侍者之靈嗚呼汝從吾于儀之¶
地藏年僅十七歲學而穎異朝夕克勤過人之資期¶
汝成立而復從吾住鹽之金粟汝年已二十四歲學¶
日益精志日益立稠人廣眾咸以悅心上林新篁不¶
同散木況陸沉下版冰檗備嘗吾不獨以侍者參得¶
禪向人告亦常曰旵侍者如此行去他日福緣未易¶
量也孰意過勞遂爾而亡嗚呼秀而不實者有矣夫¶
且顏氏子四八而歿尚稱短命今汝又折八歲其造¶
物者之相奪使汝不能成器乎今吾屬望已矣也天¶
何喪我哉天何喪我哉然汝昔之所學有未足處今¶
吾指汝到家唯汝有靈鑒徹斯事始謂吾不負汝也¶
通身無縫罅大塊是文章在世即世隨處優游亦始¶
謂汝不負吾也嗚呼唯汝有靈其知我言耶其不知¶
我言耶尚饗。
<pb:KR6q0442_J_003-0321b>¶

雜偈¶

金粟即事八首¶

千僧井¶

#+BEGIN_VERSE
「　古井龍蟠地脈香千僧共飲見源長豈知一滴漕谿¶水金粟流通浩淼茫
#+END_VERSE
」¶

娑羅樹¶

#+BEGIN_VERSE
「　娑羅古樹植何年葉葉枝枝翠色鮮想是昔時受記¶莂今來此地蔭人天
#+END_VERSE
」¶

獨桑鼓¶

#+BEGIN_VERSE
「　頑皮枯木響何來獨樹無心聲似雷幾度敲時誰入¶耳忽然聞得笑顏開
#+END_VERSE
」¶

康僧橋¶

#+BEGIN_VERSE
「　何事當年欲度人長虹橫跨接通津看他兩岸尋源¶者不過此橋路不親
#+END_VERSE
」¶

金粟山¶

#+BEGIN_VERSE
「　九十九峰此最尊千嵒腳下盡兒孫撐天猶見通身¶眼指點遊人立腳跟
#+END_VERSE
」¶

禮密祖象¶

#+BEGIN_VERSE
「　金粟堂中老作家不才何幸侍阿爺添香換水陳時¶食那盡兒孫孝一些
#+END_VERSE
」¶

禮費師翁舍利塔¶

#+BEGIN_VERSE
「　慇懃稽首見師翁舍利光中一點通我住此山承雨¶露千年香火媿難弘
#+END_VERSE
」¶

募修大殿¶

#+BEGIN_VERSE
「　赤烏之殿日頹傾風雨如來滿面塵一笠於今通蓋¶覆黃金殿上露全身
#+END_VERSE
」¶

與廣陽楊慈菴居士¶

#+BEGIN_VERSE
「　佛祖相傳箇拄杖贈君朝暮好揩摩通天徹地光明¶現驗盡諸方佛與魔
#+END_VERSE
」¶

寄武昌黃明震居士
<pb:KR6q0442_J_003-0321c>¶

#+BEGIN_VERSE
「　鄂渚黃龍機祖庭賴君寶杵護全型撫公近日添新¶構好起沙翁逸老亭
#+END_VERSE
」¶

次許石園令公惠山泉韻¶

#+BEGIN_VERSE
「　源頭活潑石泉香流出人間滋味長一種現成受用¶處臨流不飲爭清涼
#+END_VERSE
」¶

令公諱維祚及晤我輩中人又擬泉贈之北人¶

#+BEGIN_VERSE
「　可是滹沱一脈來靈源浩浩亦悠哉南方近日多憔¶悴雨露蒼生正眼開
#+END_VERSE
」¶

贈孫孝穆學士¶

#+BEGIN_VERSE
「　一雙白眼持今世兩衲清風振古綱不是無心任大¶業且來林下學佯狂
#+END_VERSE
」¶

寄示天主念法孫¶

#+BEGIN_VERSE
「　丈夫須是英雄骨扶豎門風孰可人此日渚宮衛法¶社干戈叢裏要心真
#+END_VERSE
」¶

示先覺¶

#+BEGIN_VERSE
「　誰為先覺誰後覺覺了方知本覺無剩得一雙窮相¶手好來東壁挂葫蘆
#+END_VERSE
」¶

赴金粟以地藏委楚菴住持¶

#+BEGIN_VERSE
「　十載真州闡化機法幢興建頗光煇於今珍重毋狼¶藉方見克家有指揮
#+END_VERSE
」¶

與查王望諫議乞師翁金粟塔上之銘¶

#+BEGIN_VERSE
「　雨歇金山翠欲流光明塔上望垂眸筆尖錦繡千峰¶起舌底煙雲萬壑收撥動祖燈煇佛日點開法眼照¶閻浮查公何似張公後一銘相傳價莫酬
#+END_VERSE
」¶

遊陸鶴田侍御雲峰園次壁間晦山禪師韻¶

#+BEGIN_VERSE
「　雲峰峻拔世稱稀百畝芳園樹色肥竹石無心鳥自¶語山林有意客相依曠觀那惜支笻杖徑轉仍隨蹋¶蘚衣未至不知天地大主賓譚暢到斜暉
#+END_VERSE
」¶

慈菴署中靈芝忽生阿弟阿郎時赴秋闈題贈¶

#+BEGIN_VERSE
「　艸木何知忽爾萌天將人傑地靈生干城社稷先呈
<pb:KR6q0442_J_003-0322a>¶瑞折桂蟾宮早得禎光透一庭明月夜風高闔國令¶名聲豈同百卉尋常出福佑王家樂太平
#+END_VERSE
」¶

壽新安許繼先檀護六旬¶

#+BEGIN_VERSE
「　南明燦燦物華新甲子欣逢又一巡白髮數莖添歲¶月冰心一片質天人雲生黃海千山紫鶴跨揚州萬¶戶春陸地神仙應不老區區何必問靈椿
#+END_VERSE
」¶

贈奇兵營吳介臣參戎¶

#+BEGIN_VERSE
「　江漢滔滔久不驚多為令德鎮波清埽雲晴曬囊中¶甲留月夜譚腹內兵才大可兼文武用功高自古割¶城旌何因把手鑾江上話到無生一笑傾
#+END_VERSE
」¶

壽吳封翁¶

#+BEGIN_VERSE
「　生居華屋德猶尊況復康寧七十春膝下烏衣觀子¶弟庭前喜氣集嘉賓榴華吐火呈圖壽紫燕巢梁瑞¶象新把盞進君千歲酒神仙原是太平人
#+END_VERSE
」¶

喜張中宿登堂道話¶

#+BEGIN_VERSE
「　高臥東村野興濃更逢仙客話從容雲山千里詩筒¶滿旅月一輪形影空情念淡時羞世焰道心貞處看¶寒松任渠江漢滔滔者不到龍門不化龍
#+END_VERSE
」¶

題東明孝節¶

#+BEGIN_VERSE
「　貞節繇來世所難思親況復割身殘清風夜夜吹英¶烈明月年年照血瘢孤子尚能修往事一肩那惜上¶擔棺區區幻路休云報至理渾融孝可觀
#+END_VERSE
」¶

壽蔣母八十¶

#+BEGIN_VERSE
「　自古西湖人瑞地於今尤見蔣家賢紫雲靄裏降王¶母白玉樓中會折僊桂子既縣符肘後蘭孫應是奪¶魁先榮榮芳躅真堪羨好酌源頭酒一旋
#+END_VERSE
」¶

雲澤號¶

#+BEGIN_VERSE
「　吾楚有七澤雲澤居其一方有九百里夢澤連肘腋¶浩淼天地間波瀾萬層出況復天上雲能澤枯艸木¶今為汝作號應合如此義
#+END_VERSE
」
<pb:KR6q0442_J_003-0322b>¶

佛事¶

為慧鎧慈念入塔六角亭內無縫塔中安身穩便受¶
用何窮慧鎧卸兮干戈靜慈念息兮睡正濃春山萬¶
里雙眸碧華鳥一聲塔戶封。¶

為念真入塔一念純真未是到家消息吳山越水任¶
爾腳下遊行蹋破芒鞋歸去後玲瓏塔裏好藏身。¶

為憨石監院舉火蘇州有底真州賣拓出滿盤不吝¶
生今日盡情都攃下一天雪月釣舟橫雖然山僧更¶
助汝末後光明便燒。¶

為雲澤侍者舉火麟角鳳毛世所難銀牆鐵壁腳頭¶
寬歸根落葉頂𩕳句一吸神鼇滄海乾攛火炬曰從¶
教遍地起波瀾。¶

為宗一舉火腰包頂笠南詢久果未成時華未開回¶
首可憐無限意桂華香裏坐蓮臺宗禪宗禪胡為哉¶
今日不須多指示火光堆裏絕塵埃。¶

入塔九日登高諸方舊例重陽入塔金粟新條黃華¶
滿目兮無窮富貴西風透體兮不盡風流湘北潭南¶
休更覓家山穩坐樂悠悠。¶

遠塵請為父入塔生身父母如何報擔骨慇懃入普¶
同父母有靈應不昧兒孫若箇不知宗如何是宗舉¶
骨曰自此知恩歸有地萬年松在金粟峰。¶

為禹峰禪師舉火破家散宅走西東覓得驪珠皮袋¶
中三載挂瓢胥浦上一朝脫化向秋空生緣自謂蘇¶
州有宗派沿流太白峰火燄道場須聽法眉毛鼻孔¶
盡通紅要見眉毛鼻孔麼舉火便燒。¶

為趙州菴印空起龕住住住逢人請喫趙州茶去去¶
去八十行腳非見戲蹋破芒鞋無處覓得來只在腳¶
尖頭擊龕曰急而趨。¶

為化石入塔點石化為金玉易勸人除卻是非難尋¶
常一種平懷事放下千般永日閒雖然黃金鑄就西
<pb:KR6q0442_J_003-0322c>¶
施骨賽過人間白玉顏。¶

為淨菴舉火來時淨灑灑去也赤條條來去兩頭路¶
天台有石橋去去去西風黃葉飄莫沉吟火後一莖¶
毛。¶

　　(門人太原楊耀祖捐俸敬梓¶
　金粟沙翁和尚語錄三卷用資¶
　　先太翁明樓公先太恭人孟氏伏願速悟¶
　　圓通華開見佛頓超覺路同燦心燈者¶
　　　版存浙江嘉興府楞嚴寺經坊流通¶
　　康熙十八年浴佛日吉旦)¶
天王水鑑海和尚住金粟語錄卷三